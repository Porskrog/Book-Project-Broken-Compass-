tags:: [[+LinkedIn Posts]]

📌 Kaos som strategi

Der er en tommelfingerregel jeg ofte vender tilbage til: 'Kill what is ugly while it is young'. Den har sjældent været vigtigere end nu.

"USA vil eje Grønland - om nødvendigt vil de overtage det med magt". Et udsagn der for få måneder siden ville være utænkeligt. I dag er det bare ét i en serie af chokerende udmeldinger fra verdens mægtigste demokrati.

I forrige uge skrev jeg om 'madman theory of diplomacy'. Her troede jeg, at det var det, vi var vidner til. Men det er muligvis endnu mere alvorligt. Udviklingen accelererer.

'Mon ikke det går? Det bliver nok ikke så slemt.' Sådan har det lydt fra mange, når jeg har diskuteret udviklingen med gode venner. Desværre er det præcis den form for afventende tilgang, historien har vist os kan blive udnyttet.

🔍 Mange analytikere har kaldt det for Trumps transaktionelle tilgang til forhandling. Men se mønstret: Trusler mod Danmark, indblanding i tysk demokrati gennem Musk, påstande fra J.D. Vance om at Europas fjender er interne, løfter til Putin om ukrainsk territorium uden at konsultere Ukraine, aftale om forhandling mellem Rusland og USA i Saudi-Arabien  - uden Ukraine og uden Europa, toldtrusler mod Canada og Mexico efterfulgt af udsættelser, og nu varsling om 'hævntold' mod alle fra 1. april.  
Og så har jeg endda ikke medtaget alle udmeldinger.

⚠️ Hvad nu hvis det ikke bare er dårlig diplomati eller "madman theory"? Hvad nu hvis det er en bevidst strategi:  
- Skab usikkerhed  
- Hold alle i ubalance  
- Udnyt forvirringen

Vi ser det i praksis hver dag: Nye trusler, uventede udmeldinger, pludselige kursskift. Et mønster der minder om bevidst kaos-skabelse.

💡 Kaos-strategier er som kræft - jo længere vi venter med at handle, jo sværere bliver de at stoppe. Når først alliancer er brudt og demokratiske institutioner svækket, bliver genopbygning næsten umulig. Derfor er tiden til handling nu. Vi må styrke det europæiske samarbejde, fastholde vores demokratiske principper og afvise ethvert forsøg på splittelse.

🎯  Da det handler om at stoppe noget farligt, før det er for sent, kan vi ikke vente på bevis for at kaos er strategien. Vi har pligt til at handle nu.  
Men hvem skal handle? Det skal alle på deres niveau:

- Politiske ledere må styrke, ikke svække, internationale alliancer  
- Erhvervsledere må stå fast på værdier og principper  
- Medier må insistere på facts og sammenhæng  
- Civilsamfundet må aktivt modarbejde splittelse  
- Hver borger må fastholde sit moralske kompas og turde sige fra, når andre affærdiger systematiske handlinger med 'de er bare inkompetente', 'de forstår ikke alliancer', 'det er bare hans forhandlingsstil'

Historien har vist: Ondskab trives kun, når gode mennesker venter for længe med at handle.

**#leadership** **#geopolitics** **#strategicleadership** **#moralskledelse** **#ledelse** **#samfundsansvar** **#ethicalleadership** **#demokrati** **#foreignpolicy** **#tommelfingerregler** **#værdier**